In VNIVERSITATE HELSINGFORSIENSI abhinc annis “

duodecim defendi tirocinium de primo Ciceronis de finibus libro
conscriptum, in quo inter alia id agebam, ut illius operis archety-
pum omissis vocabulis minime laborare demonstrarem. tum enim
mihi persuaseram ex varia librariorum indole cognita aliquid
posse ad emendandos veteres libros auxilii sumi, praesertim
cum non de singulis voculis, litteris, lineis in plurimis eiusdem
aetatis codicibus similiter fere mutatis quaereretur —- cuius modi
vitiis enumeratis nunc scatent editiones criticae -— sed quanta
in gravioribus rebus neglegentia, quo corruptionis genere et quasi
more in ipsis archetypis peccatum esset, quam accuratissime ex-
poneretur. neque alia has adnotatiunculas scribentis fuit de uni-
versa re sententia.

Itaque pauca —— plura enim proferre multa vetant -— dicam
de additamentiS, quae in Livii libro XXI ante me vix unum, vel
dicam neminem fugerunt interpretem. ita fundamento quodam
disputationis iacto nonnullos eius libri locos commentis librario-
rum purgare conabor hisque alios quacumque ratione potero sa-
natos admiscebo.

Madvigius in Emendationibus suis Livianis‚ quarum famae

nihil mea laude addi potest, nonnulla enumeravit additamenta

